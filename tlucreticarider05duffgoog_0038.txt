10 T. LUCRETI CARI

Vis, initum motus ab se quae dividit ollis,

Sensifer unde oritur primum per viscera motus,

Nam penitus prorsum latet haec natura subestque,

Nec magis hac infra quicquam est in corpore nostro, ¹
Atque anima est animae proporro totius ipsa. 275
Quod genus in nostris membris et corpore toto

Mixta latens animi vis est animaeque potestaS,
Corporibus quia de parvis paucisque creatast,

Sic tibi nominis haec expers vis facta minutis
Corporibus latet, atque animae quasi totius ipsa 280
Proporrost anima et dominatur corpore toto,

Consimili ratione necessest ventus et aer

Et calor inter se vigeant commixta per artuS,

Atque aliis aliud subsit magis emineatque,

Ut quiddam fieri videatur ab omnibus unum, 285

Ni calor ac ventus seorsum seorsumque potestas
Aeris interemant sensum diductaque solvant.

Est etiam calor ille animo, quem sumit, in ira
Cum fervescit, et ex oculis micat acribus ardor.
Est et frigida multa, comes formidiniS, aura, 290
Quae ciet horrorem membris et concitat artus,
Est etiam quoque pacati status aeris ille,
Pectore tranquillo qui fit voltuque sereno.
Sed calidi plus est iuis, quibus acria corda ,
Iracundaque mens facile effervescit in ira. 295
Quo genere in primis vis est violenta leonum,
Pectora qui fremitu rumpunt plerumque gementeS, ’
Νεο capere irarum fluctus in pectore possunt.
At ventosa magis cervorum frigida mens est
Et gelidas citius per viscera concitat auraS‚ 300
Quae tremulum faciunt membris existere motum.

288 etiam MSS. .· etenim M
293 qui fit L: fit qui MSS„ M

 

 

 

