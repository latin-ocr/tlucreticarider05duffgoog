34 T. LUCRETI CARI

Nec videt interea qui terminus esse malorum 1020
Possit, nec quae sit poenarum denique finis,
Atque eadem metuit magis haec ne in morte gravescant.
Hic Acherusia fit stultorum denique vita.

Hoc etiam tibi tute interdum dicere possis:
‘Lumina sis oculis etiarn bonus Ancu' reliquit, 1025
Qui melior multis quam tu fuit, improbe, rebus·
Inde alii multi reges rerumque potentes
Occiderunt, magnis qui gentibus imperitarunt.
Ille quoque ipse, viam qui quondam per mare magnum
Stravit iterque dedit legionibus ire per altum ¹030
Ac pedibus salsas docuit super ire lucunas
Et contempsit equis insultans murmura ponti,
Lumine adempto animam moribundo corpore fudit.
ScipiadaS, belli fulmen, Carthaginis horror,
Ossa dedit terrae proinde ac famul infimus esset. 1035
Adde repertores doctrinarum atque leporum,
Adde Heliconiadum comites 3 quorum unus Homerus
Sceptra potitus eadem aliis sopitu' quietest.
Denique Democritum postquam matura vetustas
Admonuit memores motus languescere mentiS, 1040
Sponte sua leto caput obvius optulit ipse.
Ipse Efficimus obit decurso lumine vitae,
Qui genus humanum ingenio superavit et omnis
Restinxit stellaS‚ exortus ut aetherius sol.
Tu vero dubitabis et indignabere obire? 1045
Mortua cui vita est prope iam vivo atque videnti,
Qui somno partem maiorem conteris aevi
Et vigilans stertis nec somnia cernere cessaS,
Sollicitamque geris cassa formidine mentem
Nec reperire potes tibi quid sit saepe mali, cum 1050
Ebrius urgeris multis miser undique curis

1031 super ire MSS.,.· superare M

