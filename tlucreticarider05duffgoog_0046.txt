18 T. LUCRETI CARI

Ancipitique refutatu convincere salsum. 52 5
Et quoniam mens est hominis «pars una, loco quae 548
Fixa manet certe, velut aures atque oculi sunt
Atque alii sensuS, qui vitam cumque gubernant, 550
Et veluti manus atque oculus naresve seorsum
Secreta ab nobis nequeunt sentire neque esse,
Sed tamen in parvo liquuntur tempore tabe,
Sic animus per se non quit sine corpore et ipso
Esse homine, illius quasi quod vas esse videtur, 555
Sive aliud quid vis potius coniunctius ei
Fingere, quandoquidem conexu corpus adhaeret.
Denique corporis atque animi vivata potestas
Inter se coniuncta valent vitaque fruuntur ;
Nec sine corpore enim vitalis edere motus 560
Sola potest animi per se natura, nec autem
Cassum anima corpus durare et sensibus uti.
Scilicet avolsus radicibus ut nequit ullam
Dispicere ipse oculus rem seorsum corpore t0t0‚
Sic anima atque animus per se nil posse videtur. 565
Nimirum quia per venas et viscera mixtim, “
Per nervos atque ossa, tenentur corpore ab omni,
Nec magnis intervallis primordia possunt
Libera dissultare, ideo conclusa moventur -
Sensiferos motus, quos extra corpus in auras· 570
Aeris haud possunt post mortem eiecta moveri,
Propterea quia non simili ratione tenentur.
Corpus enim atque animans erit aer, si cohibere
Sese anima atque in eo poterit concludere motuS,
Quos ante in nervis et in ipso corpore agebat. 575
Quin etiam finis dum vitae vertitur intra, 592

592—606 are placed here by Μ, aster 579 by Christ, aster 614 by

Giussani

